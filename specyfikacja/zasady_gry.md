Gra karciana „Pies”
Liczba graczy: 4
Talia: 24 karty (od 9 do Asa w każdym kolorze)
Cel gry
Celem jest jak najszybsze pozbycie się kart z ręki oraz zachowanie w grze możliwie największej liczby kart swojego koloru. Gra kończy się, gdy
gracz zmuszony jest na koniec rozdania odrzucić z gry swojego Asa.
Przygotowanie
1. Gracze siadają naprzeciwko siebie i nie zmieniają miejsc do końca gry.
2. Talię tasujemy i rozdajemy wszystkie karty, rozpoczynając od losowo wybranego gracza.
3. Pierwszą turę rozpoczyna 9 Karo, gracz który ją posiada, rozpoczyna rozdanie.
   Przebieg gry
   Kolejność
   Gra przebiega zgodnie z ruchem wskazówek zegara.
   Ruch gracza
   Pierwsze zagranie w rundzie: gracz zagrywa jedną dowolną kartę (w pierwszej turze zawsze 9 karo).
   Każdy kolejny ruch (poza pierwszym w danej rundzie):
   Gracz musi spróbować przebić kartę leżącą na stole:
   wyższą kartą tego samego koloru, lub
   Damą Trefl (która przypisuje kolory graczom – patrz niżej).
   **WAŻNE: Jeśli przebije, obowiązkowo dokłada drugą kartę ze swojej ręki - ta druga karta może być DOWOLNA (nie musi przebijać pierwszej zagrane przez tego samego gracza).**
   Jeśli nie może przebić, musi wziąć Budę (wszystkie karty ze stołu) i nie zagrywa żadnej karty w tej kolejce.
   **Uwaga: Podczas dołożenia drugiej karty gracz nie może wziąć Budy - musi zagrać jedną ze swoich kart.**
   Przypisanie kolorów
   Jeśli ktoś zagra Damę Trefl, ustalają się kolory graczy:
   Gracz, który zagrał Damę Trefl → Trefl (atut)
   Kolejno zgodnie z kierunkiem gry: Pik, Kier, Karo.
   Od tego momentu gracze mogą przebijać dowolną kartę swoim kolorem (atutem), z wyjątkiem sytuacji, gdy na stole leży wyższa karta
   tego samego koloru.
   Wyjątek: jeśli na stole leży Król Trefl lub As Trefl, Damą Trefl nie można przypisać kolorów – gracz musi wziąć Budę.
   Buda
   Jeśli gracz nie ma możliwości przebicia, bierze wszystkie karty ze stołu na rękę.
   W tej kolejce nie zagrywa żadnej karty.
   Zakończenie tury
   Tura kończy się, gdy tylko jeden gracz pozostaje z kartami na ręce.
   Ten gracz musi odrzucić z gry najniższą kartę swojego koloru.
   Nową turę rozpoczyna gracz siedzący po lewej stronie przegranego, zagrywając jedną dowolną kartę.
   Koniec gry
   Gra kończy się w momencie, gdy któryś z graczy musi na koniec rozdania odrzucić z gry swojego Asa.